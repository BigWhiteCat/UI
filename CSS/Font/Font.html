<!DOCTYPE html>
<html lang="en">
<head>
    <meta charset="UTF-8">
    <style type="text/css">
        h2 {
            font-size: 40px;
            color: magenta;
            font-family: sans-serif;
        }
        h4 {
            font-size: 20px;
            color: purple;
        }
        p {
            font-size: 14px;
        }
        span {
            font-weight: bold;
            font-style: italic;
        }
    </style>
    <title>Font</title>
</head>
<body>
<h2>魏武帝</h2>

<h4>籍贯</h4>
<p><span>太祖武皇帝，沛国谯人也，姓曹，讳操，字孟德，汉相国参之后。</span>
    桓帝世，曹腾为中常侍大长秋，封费亭侯。养子嵩嗣，官至太尉，莫能审其生出本末。嵩生太祖。</p>

<h4>崭露头脚</h4>
<p>太祖少机警，有权数，而任侠放荡，不治行业，故世人未之奇也；惟梁国桥玄、南阳何颙异焉。
    玄谓太祖曰：“天下将乱，非命世之才不能济也，能安之者，其在君乎！”年二十，举孝廉为郎，除洛阳北部尉，迁顿丘令，征拜议郎。</p>

<p>光和末，黄巾起。拜骑都尉，讨颍川贼。迁为济南相，国有十余县，长吏多阿附贵戚，赃污狼藉，于是奏免其八；
    禁断淫祀，奸宄逃窜，郡界肃然。久之，征还为东郡太守；不就，称疾归乡里。</p>

<h4>定天下</h4>
<p>顷之，冀州刺史王芬、南阳许攸、沛国周旌等连结豪杰，谋废灵帝，立合肥侯，以告太祖，太祖拒之。芬等遂败。</p>

<p>金城边章、韩遂杀刺史郡守以叛，觽十余万，天下骚动。征太祖为典军校尉。会灵帝崩，太子即位，太后临朝。
    大将军何进与袁绍谋诛宦官，太后不听。进乃召董卓，欲以胁太后，卓未至而进见杀。
    卓到，废帝为弘农王而立献帝，京都大乱。卓表太祖为骁骑校尉，欲与计事。太祖乃变易姓名，间行东归。
    出关，过中牟，为亭长所疑，执诣县，邑中或窃识之，为请得解。卓遂杀太后及弘农王。太祖至陈留，散家财，合义兵，将以诛卓。
    冬十二月，始起兵于己吾，是岁中平六年也。</p>
</body>
</html>